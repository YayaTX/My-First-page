<!DOCTYPE html>
<html lang="az">
    <head>
        <meta charset="utf-8">
        <title>Diplom işi </title>
            <link rel="stylesheet" href="style1.css">
    </head>
    <body>
        <p>
                <h1>GİRİŞ</h1>
                <h2>Mövzunun aktuallığı:</h2> 
         <ul>
                <li>Buraxılış işinin mövzusu adından göründüyü kimi təkcə elmi deyil, həm də mühüm  beynəlxalq,regional və daxili işlərin gedişində mühüm aktuallıq kəsb edir.
                    </li>
                 <li>Təhlükəsizlik hazırda yalnız müəyyən ölkələrin deyil, bütün dünyanın ortaq problemidir. Ölkələr terrordan, müharibələrdən, cinayətkar təşkilatlardan özlərini qorumaq üçün milyardlarla dollar xərcləyərək geniş miqyaslı tədbirlər alırlar. Təəssüf ki, bəzi ölkələrin təhlükəsizlik üçün aldığı tədbirlər başqa ölkələr üçün inamsızlıq hissi yarada bilir. Təhlükəsizlik insanın, cəmiyyətin, dövlətin mövcudluğunun, onun həyati əhəmiyyətli maraqlarının etibarlı qorunması halıdır. Təhlükəsizlik probleminə əsas diqqət I və II Dünya Müharibələrindən sonra yaranmağa başladı. Bu məqsədlə, dünyada sülhün və təhlükəsizliyin təmin edilməsi məqsədilə 1945-ci ildə Birləşmiş Millətlər Təşkilatı (BMT) yaradıldı. Yarandığı ilk illərdən BMT-nin fəaliyyətinin əsasını məhz dünyada təhlükəsizliyin və sülhün möhkəmləndirilməsi təşkil edirdi.
                    </li> 
                <li>XX əsrin 90-cı illərinin əvvəllərindən etibarən beynəlxalq təhlükəsizlik probleminə yeni yanaşmalar geniş vüsət aldı. Avropa (istər Qərbi, istərsə də Şərqi) və Amerikanı ayrı-ayrı hərbi-siyasi bloklarda birləşməyə vadar edən "soyuq müharibə” dövrü bitdi və yeni beynəlxalq şərait beynəlxalq təhlükəsizlik təşkilatlarının qarşısına yeni məqsədlər və vəzifələr qoymağa başladı. Uzun müddət Avropada siyasi sabitliyin və təhlükəsizliyin dayağı sayılan ərazi toxunulmazlığı prinsipi pozulurdu. Ərazi-sərhəd problemləri, məhəlli və regional münaqişələr, mütəşəkkil cinayətkarlıq, kütləvi qırğın silahlarının yayılması təhlükəsi, dini, etnik ekstremizm, terrorizm, xüsusilə də 2001-ci ilin məlum 11 sentyabr terror hadisəsi əməkdaşlıq əsasında yeni təhlükəsizlik modeli yaratmağın zəruriliyini üzə çıxardı. Dünyanın aparıcı dövlətlərində təhlükəsizliyin mövcud beynəlxalq birliklər əsasında inkişaf etdirilməsi, təkmilləşdirilməsi ideyası gündəmə gəldi. İlk növbədə BMT, NATO və ATƏM-in fəaliyyəti (daha sonra ATƏT) xüsusi diqqət mərkəzinə çevrildi. Hesab edilirdi ki, yeni təhlükəsizlik modeli Avropa ənənəsinə sadiq olaraq demokratik və liberal dəyərlərə əsaslanmalıdır.
                    </li>
                <li>Avropa İttifaqının xarici və təhlükəsizlik siyasətinin bir neçə əsas istiqaməti var: Avropanın mərkəzi hissəsində inteqrasiya, qonşu ölkələrdə stabilləşmə və böyük güc mərkəzləri ilə ikitərəfli əlaqələr. Bugün Aİ əsasən Avropanın mərkəzində təhlükəsizliyin hökm sürməsində maraqlıdır. Belə ki, Aİ öz qonşularını qeyri-ənənəvi təhlükələrin (Terrorizm, mütəşəkkil cinayətkarlıq, qeyri qanuni miqrasiya və s.) mənbəyi kimi görür. Bütün Avropada sülh və təhlükəsizliyi həyata keçirmək üçün Aİ iki mərhələli – stabilləşmə və inteqrasiyadan ibarət olan “Avropalaşma” (“Europeanization”) siyasətini həyata keçirir.
                    </li>
                <li>XX-XXI əsrlərin qovşağında terrorizm problemi və onunla mübarizə istər ayrı ayrılıqda hər bir dövlətin, istərsə də bütün dünya ictimaiyyətinin ən vacib məsələlərindən biridir. Bu daha çox terror aktlarının miqyasının və xarakterinin genişlənməsi ilə izah olunur. Müasir terrorizm bir sıra xarakterik xüsusiyyətlərinə görə 100 il, hətta 50 il əvvəlki terrorizmlə tamamilə fərqlənir.
                    </li>
                <li>Azərbaycan Respublikasının milli təhlükəsizliyi dedikdə, onun müstəqilliyinin, suverenliyinin, ərazi bütövlüyünün, konstitusiya quruluşunun, xalqın və ölkənin milli maraqlarının, insanın, cəmiyyətin və dövlətin hüquq və mənafelərinin daxili və xarici təhdidlərdən qorunması başa düşülür. Ölkə qanunvericiliyinə uyğun olaraq, milli təhlükəsizliyin obyektləri insan - onun hüquq və azadlıqları, cəmiyyət - onun maddi və mənəvi dəyərləri, dövlət - onun müstəqilliyi, suverenliyi, konstitusiya quruluşu və ərazi bütövlüyüdür. Milli təhlükəsizliyin subyektləri isə insanların, cəmiyyətin və dövlətin təhlükəsizliyi maraqlarının və tələbatlarının təmin edilməsi məqsədilə yaradılmış dövlət hakimiyyəti orqanlarıdır.
                    </li>  
                <li>Azərbaycan Respublikasının milli təhlükəsizliyinin təminatı sistemi (MTTS) ölkə Konstitusiyası və qanunları əsasında qarşılıqlı fəaliyyət göstərən və öz səlahiyyətləri çərçivəsində milli təhlükəsizliyin təmin olunmasına cavabdeh olan qüvvələrin və digər dövlət orqanlarının məcmusudur. Bu qüvvələr və dövlət orqanları milli təhlükəsizliyin təmin olunmasına görə məsuliyyət daşıyırlar. MTTS vahid dövlət siyasətinin hazırlanması, siyasi, iqtisadi, sosial, hərbi, informasiya, ekoloji, elm, mədəniyyət və mənəviyyat, habelə digər sahələrdə milli maraqların qorunması prosesinin kompleks fəaliyyət şəklində səmərəli tətbiqi üçün şərait yaradır.
                    </li>
         </ul>
         <h2>Tədqiqatın məqsədi və vəzifələri:</h2>
         <div id="first">   
         <p>Buraxılış işinin məqsədi müasir dövrdə mövcud olan təhlükəsizlik problemlərinin   mövcud vəzyətini, onun növlərini,  yaratdığı problemleri öyrənmək və Azərbaycanın bu sahədə strateji maraqlarını,beynəlxalq və regional  səviyyədə təhlükəsizlik siyasətini tədqiq etməkdir.
                    Qarşıya qoyulmuş məqsədlərə uyğun olaraq buraxılış işində aşağıdakı vəzifələrin yerinə yetirilməsi nəzərdə tutulmuşdur.
                </p>
            </div>  
          <ol>
                <li>İnkişaf etmiş ölkələrdə təhlükəsizlik maraqlarını və növlərini araşdırmaq;</li> 
                <li>Terrorun dünyanı təhdid edən ən önəmli təhlükəsizlik məsələlərindən birinə çevrilməsini araşdırmaq;</li>
                <li>Kütləvi qırğın silahlarının yarada biləcək və yaratmış olduğu problemləri araşdırmaq;</li>
                <li>Azərbaycanın təhlükəsizlik maraqlarını araşdırmaq;</li>
                <li>Azərbaycanın beynəlxalq və regional səviyyədə təhlükəsizlik siyasətini araşdırmaq;</li>
         </ol>  
        </p>
        <h2>Strukturu:</h2>
        <div id="last">
            <p>Buraxılış işi giriş, iki fəsil, 5 paraqraf, nəticə və istifadə olunmuş ədəbiyyat siyahısından ibarətdir.</p>
        </div>
         

    </body>
    </html>